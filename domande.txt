2. «La Constitutio de feudis (o Edictum de beneficiis) è il decreto emanato il 28 maggio 1037
dall’imperatore Corrado II il Salico. […] Con questo editto veniva riconosciuta ai vassalli
minori (i valvassori) l’irrevocabilità ed ereditarietà dei loro feudi, estendendo così i diritti
di cui già godevano i vassalli maggiori in virtù del capitolare di Quierzy (877). Veniva
stabilito, inoltre, che, in mancanza di eredi diretti, il feudo potesse essere trasmesso
anche ai parenti prossimi fino al terzo grado, e che nessun feudatario o conte o vescovo
potesse privare del feudo un valvassore senza una grave e giustificata motivazione, che
doveva essere sottoposta per l’approvazione a un consiglio di valvassori. Venne proibito
anche ai grandi feudatari di permutare, alienare e affittare i benefici dei loro valvassori
senza il consenso di questi ultimi.»
(La storia. Dall’impero di Carlomagno al Trecento, serie coordinata da Massimo Salvadori per
Grandi Opere di UTET Cultura, vol. 5, 2004, p. 156)
Quale sembra che fosse l’obiettivo dell’editto descritto in questo testo